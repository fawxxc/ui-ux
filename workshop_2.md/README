Практичне заняття 
Тема: Дослідження кольорових гармоній та інструментів аналізу кольору в Adobe Color
Мета: Ознайомлення з типами кольорової гармонії, інструментами аналізу кольору та створення палітр і градієнтів, перевірка контрасту.
1. Теоретична частина (короткий огляд)
Кольорова гармонія – це збалансоване поєднання кольорів, яке створює візуально приємне враження. Гармонія використовується в дизайні для передачі настрою, емоцій, фокусування уваги.
Типи гармонії:
•	Analogous (аналогічна): кольори поруч на колірному колесі, м’які переходи.
•	Monochromatic (монохроматична): відтінки одного кольору, спокійний настрій.
•	Triad (тріада): три рівновіддалені кольори, динамічна та збалансована композиція.
•	Complementary (комплементарна): кольори з протилежних сторін колеса, високий контраст.
•	Split Complementary (розділена комплементарна): два сусідні до протилежного кольору, менш агресивна альтернатива complementary.
•	Square (квадратна): чотири рівновіддалені кольори, насичена, гармонійна палітра.
•	Custom (власна): довільно створена палітра.
Колірні моделі:
•	RGB: базова модель для екранів (Red, Green, Blue).
•	HSB: Hue (відтінок), Saturation (насиченість), Brightness (яскравість).
•	LAB: модель, що відображає, як бачить колір людське око, точніша для корекції кольору.
Контрастність:
•	WCAG 2.1: визначає рівні доступності AA (мін. 4.5:1 для звичайного тексту) та AAA (мін. 7:1).
•	Перевірка дозволяє зробити інтерфейси зручнішими для користувачів з порушенням зору.
